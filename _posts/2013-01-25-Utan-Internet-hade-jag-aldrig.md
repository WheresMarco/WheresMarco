---
layout: post
title: Utan Internet hade jag aldrig…
---

[Stiftelsen för Internetinfrastruktur](https://www.iis.se/blogg/utan-internet-hade-jag-aldrig/), som för övrigt har ett otroligt snyggt namn och dom enda som kan mäta sig med det namnet är Krigstribunalen i Haag, gick ut innan julen och bad människor att fortsätta meningen *Utan Internet hade jag aldrig…* och här kommer mina fortsättningar.

*Utan Internet hade jag aldrig* kunnat hålla kontakten med mina vänner. Eftersom jag bor i en annan stad än de flesta i min kompiskrets blir de spontana käket på Subway lite svårt. Med verktygen på internet, [Skype](https://skype.com) och [Facebook](https://facebook.com/), är det mycket lättare att veta vad som händer. 

Många dagar startas ett samtal i Skype vid ett-tiden på dagen och slutar nästan tolv timmar senare. 

Vi pratar inte konstant under dessa timmar, men vi tycker det är skönt att ha någon, digitalt, bredvid oss för att dela länkar, dra skämt eller lyssna när någon glömt att stänga av micen och spelar elgitarr på högsta volym.

*Utan Internet hade jag aldrig* kunnat arbeta med det jag tycker är roligt. Yrken som webbutvecklare skulle inte ens existera om inte internet fanns. Utan internet kanske jag hade blivit vaktmästare eller byggare. Vem vet?

*Utan Internet hade jag aldrig* lärt mig så mycket. Tänk alla föreläsningar som finns på [YouTube](https://youtube.com/). [Konferenser lägger upp videor](https://vimeo.com/creativemornings/), [ privatpersoner](http://www.youtube.com/user/CGPGrey/) lägger upp förklaringar på problem, och [skolor](http://www.matteboken.se/ ) som hjälper en med matte. [Codecademy](http://www.codecademy.com/ ), [TED](http://www.ted.com/ ), [Wikipedia](http://www.wikipedia.org/ ), bloggar med mera. Allt finns att lära sig på internet 

Man hör mycket om allt dåligt som händer på internet, men sanningen är att utan det hade livet varit mycket sämre.