---
layout: post
title: Tre projekt
---

Oftast när man frilansar är de projekten man arbetar på några riktigt roliga. Enda problemet är att man inte riktigt kan ta med dom i sitt portfolio. Det kan vara att man inte har designat projektet eller att vissa delar är det andra som har jobbat på etc.

Däremot är det inget som hindrar mig från att skriva om dessa. Här kommer tre projekt som jag har jobbat med den senaste tiden.

### Nörduppropet
Enligt Svenska akademiens ordlista är en nörd "*en enkelspråkig och löjesväckande person, en tönt*".

Skitsnack. Det är en förlegad definition och det är hög tid att förändra den.

Målet med [nörduppropet.se](http://nörduppropet.se/ "Nörduppropet") att få så många som möjligt att vilja förändra synen på ordet nörd och att du ska kunna känna dig stolt över att kalla dig för nörd, utan att någon tycker att du är en enkelspårig och löjeväckande tönt.

### Värdshuset Engelbrekt
I hjärtat av Bergslagen, Norberg, ligger det gamla anrika [Värdshuset Engelbrekt](http://engelbrekt.se/ "Värdshuset Engelbrekt"). Gästgiveri från 1600-talet som idag huserar Restaurang och Hotell. Jag var med i skapandet av en helt ny sida för dem.

### #Skolan
Att välja gymnasieskola har aldrig varit så svårt som det är idag. Det [#Skolan](http://taggaskolan.se/ "#Skolan") vill är att hjälpa till i valet av skola, detta genom att skapa en visuell bild av Sveriges alla gymnasieskolor. För att göra bilden så rättvis som möjligt låter man eleverna själva skapa den.

På [#Skolan](http://taggaskolan.se/ "#Skolan") får du möjlighet att visa hur het din skola är genom att posta bilder på Instagram och tagga med *#skolan* och din skola. Och glöm inte att ju hetare din skola är, ju hetare blir du.