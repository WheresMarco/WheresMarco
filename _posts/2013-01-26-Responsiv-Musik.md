---
layout: post
title: Responsiv musik
---

[Ben Crowder]("http://bencrowder.net/blog/2012/12/responsive-sheet-music") skrev i julas om hur man egentligen ska kunna använda noter på mobila enheter som surfplattor och smarta telefoner. 

Om vi ser på ett vanligt notblad är det oftast ett A4. Fungerar utmärkt i verkligheten, men så fort man för över det till en smart telefon måste man zooma in hela tiden - något som blir extra svårt om man ska spela samtidigt.

Vad Ben kom fram till är att man borde ta fram responsiva notblad som fungerar på samma sätt som responsiva webbplatser. Noterna ska anpassa sig efter hur mycket plats det finns på skärmen.

Dock är det inte bara att koda ihop något och förvänta sig att alla orkestrar byter till iPad:s och iPhone:s. Bland nackdelarna är att man oftast inte får plats med så mycket på en smart telefon och det skapar mycket scrollande. 

En annan nackdel är att man förlorar igenkänningsförmågan. 

Många, inkluderat jag, känner igen olika partier i stycken och vet hur dom ska spelas och dyker dom upp igen i stycket kan man den biten redan. Sådana mönster blir svåra att upptäcka om man scrollar hela tiden.

För surfplattor är det enklare eftersom dessa skärmar är större. Dock finns det ingen gemensam storlek som alla går på. Därför är det viktigt att ta fram en responsiv standard - då spelar det ingen roll om skärmen är 7 eller 77 tum.

Många frågor finns kvar att svara på innan vi kan skapa en gemensam standard som kan ersätta vanliga papper. 

Läs gärna [Ben Crowder's]("http://bencrowder.net/blog/2012/12/responsive-sheet-music") inlägg där det finns flera skärmdumpar på hur olika lösningar skulle kunna se ut.

